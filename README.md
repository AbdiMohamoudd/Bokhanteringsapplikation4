Jag började med att planera hur jag ville bygga applikationen. Det första jag gjorde var att dela upp arbetet i mindre delar så att jag kunde fokusera på en sak i taget. Jag visste att jag behövde ha en klass för träningspass, något för att hantera bokningarna och ett gränssnitt där allt visas.

Jag skapade först en klass som heter Pass. Den används för att spara information om varje träningspass, som vilken typ av pass det är, vilket datum det är och vilken tid det börjar. Efter det gjorde jag en hanteringsklass, Bokhantering, som håller all logik för att lägga till, ta bort och filtrera pass.

Gränssnittet gjorde jag i WPF (Windows Presentation Foundation), där jag designade knappar, listor och textfält. Jag ville att allt skulle vara enkelt att använda, så jag tänkte mycket på var knapparna skulle sitta och hur textfälten skulle fungera.

Jag byggde applikationen i omgångar. Först gjorde jag en enkel version där jag kunde visa en lista med pass. När det fungerade la jag till funktioner för att boka och ta bort pass. Filtreringen tog jag sist eftersom det var lite mer komplicerat. Jag behövde testa mycket för att få allt att funka.

Under arbetet stötte jag på problem, till exempel att vissa knappar inte fungerade som de skulle eller att textfält inte uppförde sig rätt. Jag löste det genom att testa steg för steg och läsa på om vad som kunde vara fel.

När allt var klart gick jag igenom koden igen och fixade småsaker. Jag gjorde också så att knapparna bara fungerar om ett pass är markerat, för att undvika fel.

Jag tycker att min arbetsprocess fungerade bra. Jag tog det steg för steg och testade ofta. Det gjorde att jag kunde hitta fel tidigt och fixa dem innan det blev för mycket att hålla koll på. 
